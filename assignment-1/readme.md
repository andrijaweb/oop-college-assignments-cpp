# Пројектовати следећи скуп класа на програмском језику C++:

• Питање се састоји од текста питања (низ карактера) и целобројног одговора (почетна
вредност је 0) који представља неку оцену. Текст питања се задаје приликом стварања и
може се дохватити. Одговор може и да се дохвати и да се промени. Промену дозволити
само ако је нова вредност позитивна. Приликом креирања копије питања, одговор новог
питања се поставља на почетну вредност. Питање се приказује на главном излазу
(оператор <<) у формату текст питања (одговор).
• Формулар има произвољан број питања. Креира се празан, након чега се питања
додају посебно. Приликом креирања формулара задаје се опсег (од колико, до колико)
целобројних вредности за одговоре (подразумевано од 1 до 7). Може се поставити
одговор на питање са задатим редним бројем почевши од 0 (без промене ако је редни
број или вредност одговора ван дефинисаног опсега). Формулар се на главном излазу
приказује у засебним редовима питање по питање.
• Извештај има датум (цео број у формату ггггммдд) и дефинсани број показивача на
формуларе. Датум и број извештаја задају се приликом стварања. Извештај се ствара
празан, после чега се формулари додају појединачно (прекорачење капацитета нема
утицаја). Онемогућити креирање копије извештаја. При уништавању извештаја, не
уништавају се садржани формулари. Може да се дохвати адреса формулара са задатим
индексом. Може да се на главном излазу испише извештај, тако што се прво испише
датум, а затим, у засебним редовима, са једним редом прореда између упитника,
испишу садржани упитници.

**Написати програм који формира један формулар и у њега додаје неколико питања. Затим
направи неколико копија формулара и зада одговоре на питања за сваки створен примерак
формулара. На крају направи извештај, и у њега дода створене формуларе и испише извештај
на главном излазу. Користити хардкодоване вредности – не треба учитавати са главног улаза.
Све класе опремити потребним конструкторима и деструкторима за безбедно руковање
меморијом.**